---
title: 'Potkejme se na týdnu inovací'
meta_title: Potkejme se na týdnu inovací
meta_description: Naše kalendáře překypují podzimními událostmi. Nevíme, zda všechny dopadnou, přesto bych vás chtěl na jednu pozvat.
draft: false
date: 2020-09-18
description: Naše kalendáře překypují podzimními událostmi. Nevíme, zda všechny dopadnou, přesto bych vás chtěl na jednu pozvat.
image_preview: https://res.cloudinary.com/lukasfabik/image/upload/v1600428977/blog/2020-09-18-tyden-inovaci/tydeninovaci.png
image_main: https://res.cloudinary.com/lukasfabik/image/upload/v1600428976/blog/2020-09-18-tyden-inovaci/tydeninovaci_wide.png
author: lukas_fabik
---

## Veletrh týdne inovací - 29.9.

Hlavní událostí [Týdne inovací](https://tydeninovaci.cz) je úvodní Veletrh, který představí firmy, které znamenají špičku v inovacích nejen v Česku. 

Společně s námi tam budou i naši partneři, kteří využívají náš hardware, aby inovovali svůj obor. Těšit se můžete na projekty digitální továrny od IQHUBS a monitoringu mostů od Statotestu, uvidíte také tzv. computer aided assembly od Null Spaces. Představíme také systém monitoringu dronů belgické firmy Unifly a monitoring stromů, který je realizován ve Velké Británii. Na praktických ukázkách vám přímo v areálu veletrhu ukážeme, jak neinvazivní IoT mění lesnictví, zdravotní péči, zemědělství, stavebnictví nebo průmyslovou výrobu.

## IoT Seminář

Pokud se chcete potkat dříve, v komornější atmosféře a něco nového se naučit, tak poslední čtvrtek v září bude opět patřit našemu [IoT semináři](https://www.hardwario.com/cs/events/2020-09-24-seminar-industry/). Tentokrát budeme v pražském Czechitas House na Václavském náměstí. Těšit se můžete na spoustu užitečných informací o IoT, digitalizaci, průmyslu 4.0, LPWAN a vše si prakticky vyzkoušíte. [Registrovat se můžete na stránce události](https://www.hardwario.com/cs/events/2020-09-24-seminar-industry/#registrace). Těšíme se! 
