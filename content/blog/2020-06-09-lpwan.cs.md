---
title: 'LPWAN - technologie, které mění IoT '
meta_title: 'LPWAN - přehled IoT sítí'
meta_description: Vnímáme rozvoj LPWAN sítí jako obrovskou příležitost a zlomovou technologii pro nasazování IoT aplikací - a to jak v průmyslové oblasti (IIoT - Industrial Internet of Things), tak ve spotřebním sektoru (CIoT - Consumer Internet of Things)
draft: false
date: 2020-06-09
description: Vnímáme rozvoj LPWAN sítí jako obrovskou příležitost a zlomovou technologii pro nasazování IoT aplikací - a to jak v průmyslové oblasti (IIoT - Industrial Internet of Things), tak ve spotřebním sektoru (CIoT - Consumer Internet of Things)
image_preview: /upload/lpwan.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
author: pavel_hubner
---

Jedna ze základních podstat internetu věcí je připojování fyzických produktů do internetu. Cest jak tohoto lze docílit je dnes celá řada. **Některé způsoby ale staví do cesty často komplikované překážky** - například v případě **Ethernet** (LAN) spojení musíte kromě kabeláže a napájení zajistit provisioning do sítě (IP adresa, brána, maska, atd.).

V případě **WiFi** sice odpadne nutnost kabeláže, ale stále potřebujete vyřešit připojení do sítě a navíc získat a do zařízení nastavit WiFi konfiguraci. V případě WiFi na napájení z baterií ve většině případů můžete zapomenout. Nezřídka IoT produkty postavené na WiFi technologii narážejí na problémy se spolehlivostí (rušení v pásmu 2.4 / 5 GHz) a kompatibilitou s celou řadou síťových routerů různé kvality.

## GPRS je na konci životnosti

Situace se výrazně zlepšila s příchodem a následně neustálým zlevňováním přenosových technologií provozovanými mobilními operátory. **Přelomovou, a ve světě M2M stále dominantní, technologií je GPRS**.

Integrací 2G modemu a SIM karty do zařízení vyřešíte problém s nutností nastavení připojení zařízení do místní sítě - zařízení je schopné spolehlivě pracovat na většině míst a pro některé aplikace dokonce můžete uvažovat bateriové napájení. Nicméně energetická efektivita pro tzv. low-power (nízkoenergetická) zařízení, které mají spolehlivě pracovat na baterii několik let nenabízí GPRS optimální poměr spotřebované energie na množství přenesených dat.

V neposlední řadě **začíná sítím 2G** (a tedy GPRS komunikaci) **zvonit hrana** - někteří operátoři již přistoupili k vypnutí a nebo učinili časově omezený závazek, do kdy plánují garantovat provoz 2G sítě. Ačkoliv nenastane náhlá změna, je nutné se na tuto situaci připravit a obecně nedoporučujeme design nových aplikací postavených na této technologii.

## LPWAN jsou vhodnější
Jaká je tedy alternativa? V posledních letech na trhu rezonuje skupina rádiových přenosových technologií pod souhrnným názvem **LPWAN - Low Power Wide Area Network**.

Jedná se o sítě, které **umožňují přenos dat na dlouhé vzdálenosti s vysokou spolehlivostí, vysokou energetickou účinností a jsou navrženy právě s ohledem na bateriová zařízení**. Nejsou vhodná pro přenos velkých objemů dat - většinou se pohybujeme v řádu desítek kilobajtů až nižších jednotek megabajtů za měsíc. To je rozpětí víc než dostatečné pro drtivou většinu IoT aplikací - tedy senzorů.

LPWAN sítě typicky pracují na rádiové frekvenci 800-900 MHz. Nižší frekvence má hned několik výhod - nižší energetická náročnost, lepší dosah a snazší prostup signálu překážkami. Nicméně snižování frekvence má své praktické limity ve velikosti antény (čím nižší frekvencí, tím větší je délka vlny a tedy je potřebná větší anténa).
![LPWAN - přehled sítí](https://res.cloudinary.com/lukasfabik/image/upload/v1591692118/blog/2020-06-09-lpwan/lpwan.png)

## LPWAN technologie: NB-IoT, LoRaWAN a&nbsp;Sigfox
Dnes existuje celá řada LPWAN sítí, ale typicky se bavíme o **3 hlavních představitelích**: NB-IoT, LoRaWAN a Sigfox. **Tyto si postupně představíme v dalších článcích**. Nelze obecně v žádném případě deklarovat která síť je nejlepší, protože každá má své uplatnění, výhody a omezení.

My vnímáme rozvoj LPWAN sítí jako obrovskou příležitost a zlomovou technologii pro nasazování IoT aplikací - a to jak v průmyslové oblasti (IIoT - Industrial Internet of Things), tak ve spotřebním sektoru (CIoT - Consumer Internet of Things).

>TIP: Pusťte si záznam [webináře o LPWAN](/cs/video/nejpraktictejsi-webinar-o-lpwan-v-cesku/).

Právě z tohoto důvodu se v **HARDWARIO soustředíme na aplikace, které jsou s LPWAN spojené a jsme lídři v tomto oboru**. Na technologiích NB-IoT, Sigfox a LoRaWAN stavíme zákaznické aplikace i vlastní produkty - naší vlajkovou lodí v této oblasti je [víceúčelových IoT hub CHESTER](/cs/chester/). Pro rychlé ověřování konceptů lze použít naši open-source [IoT stavebnici](/cs/kit/).
