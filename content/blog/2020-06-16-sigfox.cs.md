---
title: 'Sigfox - seriál o LPWAN technologiích (2. díl)'
meta_title: 'Sigfox IoT'
meta_description: LPWAN síť Sigfox vznikla ve Francii v roce 2010 s cílem připojit co nejvíce fyzických zařízení do internetu. V době psaní tohoto článku se pyšní více než 15 miliony připojených zařízeních.
draft: true
date: 2020-04-24
description: LPWAN síť Sigfox vznikla ve Francii v roce 2010 s cílem připojit co nejvíce fyzických zařízení do internetu. V době psaní tohoto článku se pyšní více než 15 miliony připojených zařízeních.
image_preview: /upload/lpwan.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
author: pavel_hubner
---

LPWAN síť Sigfox vznikla ve Francii v roce 2010 s cílem připojit co nejvíce fyzických zařízení do internetu. V době psaní tohoto článku se pyšní více než 15 miliony připojených zařízeních. Sigfox má narozdíl od svých LPWAN konkurentů jednu specifickou vlastnost - jedná se o technologii a síť v jedné kostce. Kromě vlastní sítě se Sigfox stává i ekosystémem produktů a partnerů. Pro zařízení nabízí tarify dle počtu přenesených zpráv.

## Vlastnosti a omezení Sigfox
Zařízení v síti Sigfox komunikují na frekvencích v závislosti na tzv. RC zóně - těch je dnes celosvětově celkem 6 a Česká republika patří do zóny RC1, která využívá frekvenci 868 MHz. Sigfox je vhodný pro přenos krátkých zpráv. Jedna zpráva může obsahovat maximálně 12 bajtů uživatelských dat - tzv. payloadu. Samozřejmě payload je jen část Sigfox rámce, který nese i informaci např. o unikátním identifikátoru zařízení. Zpráva se vysílá celkem 3x bez potvrzení a každé vysílání probíhá na jiné frekvenci pro zvýšení pravděpodobnosti doručení při rádiové kolizi nebo rušení. Modulační rychlost přenosu je pouhých 100 bitů za sekundu - právě díky této nízké přenosové rychlosti lze využít velice úzkého frekvenčního pásma, což činí Sigfox technologii velice odolnou vůči vlivům vnějšího rádiového rušení. Díky vysílacímu výkonu koncentrovaného do úzkého pásma je možné přenést zprávu na vzdálenost desítek kilometrů daleko. Doba jedné vysílací relace se pohybuje kolem 6 vteřin. Z tohoto času vyplývá omezení, že není možné kvůli legislativním opatřením přenášet více než 6 zpráv za hodinu. Platná evropská legislativa kromě maximálního vyzářeného výkonu xxx dBm v pásmu 868 MHz povoluje vysílací dobu maximálně 1 % času v hodině.

## Sigfox je technologie a síť v jedné kostce
Zprávy za zařízení přijímají v síti Sigfox buňky, které provozuje v dané lokalitě Sigfox operátor. V České republice je tímto operátorem společnost SimpleCell Networks. Situace s pokrytím v ČR je oproti většině zemí nadstandardní - dosahujeme 96% pokrytí obyvatelstva a osobně jsme se setkali jen s málo případy, kdy by pokrytí v daném místě nebylo. Ačkoliv většina aplikací využívá síť Sigfox jako jednosměrné potrubí, existuje i možnost přijmout zprávu do zařízení - tzv. downlink zpráva, která ale musí být iniciována ze strany zařízení a je možné ji vyžádat až 4x denně. Může se hodit na vyžádání změny parametrů - například periodu odesílaných dat.

## Sigfox a HARDWARIO Cloud
V HARDWARIO jako Sigfox zákazníci oceňujeme propracovaný webový portál (Sigfox backend), který disponuje velice flexibilní stromovou strukturou skupin a typů zařízení, pod kterými jsou zákaznická IoT zařízení spravována. Nad jednotlivými typy zařízeními je možné vytvářet tzv. callbacky - triggery, které dopravují zprávy ze zařízeních do zákaznických backendů. Typickým callbackem je webhook, ale lze využít i bezpečnější integraci do Azure IoT Hub, AWS IoT Core či IBM Watson. Kromě callbacků lze k datům přistupovat přes REST API (méně preferovaná metoda), ale pomocí API lze programově ovládat celý Sigfox backend, což my využíváme při výrobě a automatizovaném provisioningu zařízení.

Pro naše zákazníky provozuje Sigfox konektor do HARDWARIO Cloud. Služba HARDWARIO Cloud unifikuje sběr dat a jejich přístup z různých LPWAN sítí bez nutnosti přístupu a správy zařízení v Sigfox backendu.

Ačkoliv vnímáme určitá omezení sítě Sigfox zejména v rychlosti jejího globálního růstu, byla pro nás první LPWAN technologie, kterou jsme implementovali a realizovali s ní celou řádu zakázek. Jednou z těchto zakázek byla dodávka monitorů kvality ovzduší pro společnost Iframix. Firma Iframix se zabývá dodávkou krmiv pro zemědělské chovy a sledování podmínek zvířat pomáhá jejich zákazníkům v optimalizaci kvality a procesů. Dalším příkladem je společnost HB Reavis (developerská společnost s nadnárodním přesahem), která využila naše Sigfox senzory pro sledování podmínek v jejich kancelářích v Bratislavě a v Londýně. V případě nedostupnosti Sigfox pokrytí je možné lokální území pokrýt svépomocí díky Sigfox Access Station Micro.

Technologii Sigfox si můžete jednoduše vyzkoušet například prostřednictvím našeho Sigfox Button Kit včetně 3leté konektivity a přístupu do Sigfox backendu bez uzavření zákaznické smlouvy.
