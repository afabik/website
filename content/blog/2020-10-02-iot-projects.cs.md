---
title: 'Vaše IoT projekty a průmysl 4.0 nečekají na 5G'
meta_title: Vaše IoT projekty a průmysl 4.0 nečekají na 5G
meta_description: Mnoho článků o průmyslu 4.0 a internetu věcí zmiňují také 5G sítě. Jsou ale 5G sítě jsou nutnou podmínkou 4. průmyslové revoluce a vše, co bylo vybudováno před nimi, bude zahozeno?
draft: false
date: 2020-10-02
description: Mnoho článků o průmyslu 4.0 a internetu věcí zmiňují také 5G sítě. Jsou ale 5G sítě jsou nutnou podmínkou 4. průmyslové revoluce a vše, co bylo vybudováno před nimi, bude zahozeno?
image_preview: /upload/lpwan.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
author: lukas_fabik
---

Technologiím 5G se dostává značné mediální popularity nejen u nás (kvůli dražbě kmitočtů), ale také celosvětově v souvislosti s Huawei. Ve skutečnosti bychom se na ně neměli upínat jako na odrazový bod pro řešení digitalizace, protože 5G najde uplatnění jen v některých typech projektů a pro mnoho projektů bude nepoužitelné. 

## LPWA sítě jsou budoucnost. A také součást 5G

O [LPWAN psal nedávno Pavel ve svém článku](/cs/blog/2020-06-09-lpwan/). Jejich silné stránky jsou tam, kde sítě 5G, jak je známe z médií, nedostačují. Zařízení s LPWAN konektivitou dokáží spolehlivě a bezpečně komunikovat několik let bez toho, aby byla připojena k elektrické síti a také z míst, kde často není ani GSM signál. To otevírá spoustu možností využití, například:

* [Online monitorovat fyzikální veličiny](/cs/use-cases/physical-quantities/), jako jsou teplota, relativní vlhkost, CO2, oxidy dusíku, síry, vlhkost půdy atd. z míst, kde to předtím nebylo možné, například v lesích nebo kravínech.
* Digitalizace offline strojů - měření a sledování taktu, vibrací, otřesů, počtu vyrobených kusů za účelem online přehledu, [prediktivní údržby](/cs/blog/2020-03-05-predictive-maintenance/) nebo [výpočtu OEE](https://www.hardwario.com/cs/blog/2020-05-14-oee/).
* [Sledování využití a polohy zapůjčených stavebních zařízení](/cs/use-cases/tracking/), jako jsou například plošiny nebo jeřáby.

Zároveň je nutné si uvědomit, že LPWA sítě NB-IoT a LTE-M a jejich budoucnost spadají mezi sítě páté generace a nadále se s nimi počítá. 

## 4 dominantní LPWAN hráči

92 % zařízení připojených přes LPWAN používá jednu ze 4 dominantních technologií: NB-IoT, LoRaWAN, Sigfox nebo LTE-M. To se pravděpodobně v nejbližší budoucnosti nezmění. Přesto bude zajímavé sledovat, jak obstojí nové technologie, například Amazon Sidewalk technology nebo Eltres od společnosti Sony.

V Česku si můžeme dopřát luxusu v podobě velmi dobrého pokrytí všech 3 globálních sítí, které u nás běží produkčně:

* NB-IoT od Vodafone, 
* LoRaWAN - od Českých Radiokomunikací nebo komunitní The Things Network,
* Sigfox.

Jejich výhody a nevýhody [popisuje ve svém seriálu Pavel]((/cs/blog/2020-06-09-lpwan/)). Především záleží v jakém počtu senzorů chcete svůj projekt nasadit, zda se jedná o indoor nebo outdoor aplikace a jak často budou senzory komunikovat. Na většinu aplikací se skvěle hodí NB-IoT. 
![NB-IoT umožňuje například sledovat vliv klimatických změn na lesy ve Velké Británii](https://res.cloudinary.com/lukasfabik/image/upload/v1601625627/blog/2020-10-02-iot-projects/defra.jpg)
_NB-IoT umožňuje například sledovat vliv klimatických změn na lesy ve Velké Británii_

Pro řešení digitalizace továren a firem dává velký smysl vybudování vlastní LoRa sítě. Vstupní náklady nejsou velké a při škálování projektu nerostou. Veškerou infrastrukturu tak máte ve své správě.

## Kolik stojí digitalizace?

Řešení digitalizace nemusí stát desítky tisíc a trvat měsíce. Přirozené je začít s digitalizací postupně, vybrat několik menších projektů, které i s malým úsilím dohromady vytváří velký dopad na vaši produktivitu, efektivitu, nebo transparentnost. V tom jsme jednoznačně inspirováni japonskou filosofií Kaizen. 

Už za pár jednotek tisíc můžete začít se [sledováním vaší výrobní linky](/cs/use-cases/machines-monitoring-oee/), [měřením teploty a vlhkosti ve skladu](/cs/use-cases/temperature-humidity/) nebo [environmentálním monitoringem](/cs/use-cases/environmental-monitoring/) vašich kanceláři. V nejbližší době začneme také s nabídkou pronájmu celého řešení. To umožní snížit investiční náklady ještě níže a prakticky ihned prokázat návratnost investice. 

Pokud vás zajímá pronájem, stavba privání LoRa sítě nebo máte myšlenku na IoT projekt u vás, [domluvte si se mnou online meeting](https://meetings.hubspot.com/lukas-fabik), rád si s vámi váš projekt proberu.
