---
title: 5 příkladů IoT tlačítek, která urychlují a zpřesňují procesy
meta_title: 5 příkladů IoT tlačítek, která urychlují a zpřesňují procesy v průmyslu, facility managementu nebo zdravotní péči
meta_description: LPWAN a jim přizpůsobená elektronika přináší unikátní možnost - zařízení můžete umístit kdekoli - nezajímá vás, jestli tam dosáhne vaše Wifi, Ethernet kabel nebo zda je poblíž elektrická zásuvka. Zařízení jednoduše umístíte tam, kde jej potřebujete. 
draft: false
date: 2020-10-12
description: V průmyslu, facility managementu nebo zdravotní péči
image_preview: https://res.cloudinary.com/lukasfabik/image/upload/v1602501103/blog/2020-10-13-five-buttons/andon.jpg
image_main: https://res.cloudinary.com/lukasfabik/image/upload/v1581950249/blog/wide_placeholder.jpg
author: lukas_fabik
---

**LPWAN** a jim přizpůsobená elektronika přináší unikátní možnost - **zařízení můžete umístit kdekoli** - nezajímá vás, jestli tam dosáhne vaše Wifi, Ethernet kabel nebo zda je poblíž elektrická zásuvka. Zařízení jednoduše umístíte tam, kde jej potřebujete. 

Taková zařízení běží na baterie až několik let a do internetu komunikují přes LPWA síť. Jednou z kategorií takových projektů jsou bezdrátová tlačítka výrazně urychlující a zpřesňující předávání informací. Hodí se tam, kde se často nemění obsah zprávy a rozhoduje rychlost předání informace. Pro inspiraci jsem připravil 5 příkladů jejich využití.

## 1. Jak je na tom výroba?

Moderní stroje dokáží často nahlásit aktuální stav výroby. Často jde o **3stupňový semafor podle metodologie systému ANDON**, který vznikl v Japonsku (zelená = výroba běží, žlutá = problém ve výrobě/výměna, červená = výroba zastavena), nebo jinou variaci systému.

V ideálním případě dokáže stroj zachytit všechny problémy výroby a informaci ukázat nejen lokálně na semaforu, ale také je přenést někam do systému, kde se o tom dozví vedoucí výroby nebo provozní ředitel. **V těch ostatních případech, kterých je v současné době stále více, vám pomohou bezdrátová tlačítka**. Umístit je můžete kdekoli, a kdykoli jejich umístění změnit. Držet se můžete standardního řešení ANDON, nebo upravit akce na míru.

Informace bude dostupná přímo na pracovišti a všude tam, kde je potřeba - v interním systému, v SMS zprávě, mobilní aplikaci, a to včetně zaznamenání času vzniku události za účelem sledování doby vyřešení nebo auditu.
![ANDON system](https://res.cloudinary.com/lukasfabik/image/upload/v1602501103/blog/2020-10-13-five-buttons/andon.jpg)

*Příklad tlačítkového systému na platformě CHESTER*

## 2. Kolik jsme vyrobili nekvalitních kusů?
Potřebujete rychle zachytit **kolik na výrobní lince projede vadných kusů?** Pokud to neumí vaše linka a operátoři tuto informaci zapisují ručně na papír, dokáží bezdrátová tlačítka vykonat cennou službu.

Operátor každým stiskem tlačítka zapíše vyrobený vadný kus. **Informace bude dostupná ihned nejen u linky, ale doputuje přímo do počítačů mistrů a vedoucích výroby, a to včetně časové značky**. Dokážete tak zpětně porovnat množství nekvalitních kusů s dalšími informacemi - směnou, nebo typem výrobku.

## 3. Potřebuji obsluhu. Ihned
Potřebujete zrychlit přivolání obsluhy? Například mistra, zásobovače, nebo přivolat údržbu? **Napsat SMS nebo vytočit správné číslo je otázka desítek vteřin, zmáčknout tlačítka dokážete ve vteřině**. 

Informace může doputovat najednou několika osobám a rozličnou formou:

* SMS, 
* mobilní notifikace včetně zpětného potvrzení,
* zpráva v interní komunikační platformě (Microsoft Teams, Slack, Mattermost,...),
* jakýkoli jiný způsob.
![Pro tlačítkový systém je možné použí IoT Hub CHESTER nebo stavebnici TOWER](https://res.cloudinary.com/lukasfabik/image/upload/v1602574686/blog/2020-10-13-five-buttons/tower.jpg)

*Pro tlačítkový systém je možné použí IoT Hub CHESTER nebo stavebnici TOWER*

## 4. Inventura materiálů
V případě správy velkých budov můžete umístěním notifikačních tlačítek výrazně optimalizovat zásobování spotřebním materiálem, jako je mýdlo, toaletní papír. Stisknutím tlačítka se zaznamená informace o kritické zásobě daného materiálu včetně označení místa a časové značky. Díky tomu můžete rozumně rozplánovat doplnění a v dlouhodobém výhledu sledovat rychlost spotřeby i rychlost následného doplnění.

Informaci můžete předat e-mailem, SMS zprávou, vložit do Excelu/Google Sheets, nebo jakkoli jinak potřebujete. 

## 5. Nouzová tlačítka
Pomocí tlačítka si mohou senioři přivolat na pomoc ošetřovatele nebo rodinného příslušníka. Zařízení s tlačítky je možné umístit kdekoli a zjednodušit tak předání informace v případech, kdy jde opravdu o čas.
![Nouzové tlačítko pro seniory](https://res.cloudinary.com/lukasfabik/image/upload/v1602501561/blog/2020-10-13-five-buttons/elderly.jpg)

*Nouzové tlačítko pro seniory jsme nabídli i v projektu Zmáčkni.To*

### Tip na vylepšení
Díky integrovanému akcelerometru můžete automatizovat odeslání notifikace v případě, že nedojde po zvolenou dobu k manipulaci se zařízením. To se hodí především pokud tlačítko umístíte na dveře frekventované místnosti, zjistíte tak, zda dochází v bytě seniora k nějakému pohybu.

## Jak tlačítka využíváte vy?
Používáte ve vaší firmě tlačítka, která urychlují a zpřesňují procesy? Napadají vás jiná využití nebo zvažujete jejich nasazení? Budu rád, pokud se o ně se mnou podělíte a napíšete mi na [lukas.fabik@hardwario.com](mailtolukas.fabik@hardwario.com). 
